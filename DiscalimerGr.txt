				Όροι και Προϋποθέσεις Χρήσης των Ηλεκτρονικών Υπηρεσιών του ΔΑΑ 
 Προκειμένου να κάνετε χρήση των ηλεκτρονικών υπηρεσιών που σας παρέχει ο Διεθνής Αερολιμένας Αθηνών A.E. (εφεξής ηλεκτρονικές υπηρεσίες του ΔΑΑ), θεωρείται ότι αποδέχεστε ρητά και ότι ανεπιφύλακτα συμμορφώνεστε με τους παρακάτω Όρους και Προϋποθέσεις των ηλεκτρονικών υπηρεσιών ΔΑΑ. Επιπλέον, εφόσον συμφωνείτε, θα έχετε στη διάθεσή σας πρόσθετο υλικό προβολής και μάρκετινγκ.
 
1. Όροι και Προϋποθέσεις Πρόσβασης στο Διαδίκτυο
  1.1. Με την πρόσβασή σας στις ηλεκτρονικές υπηρεσίες, αναγνωρίζετε ότι συνδέεστε στο διαδίκτυο και, ως εκ τούτου, η περαιτέρω πλοήγηση και χρήση των ηλεκτρονικών υπηρεσιών πραγματοποιείται αποκλειστικά κατά τη δική σας διακριτική ευχέρεια και με δική σας ευθύνη.
  1.2. Δεν φέρουμε ουδεμία ευθύνη, ούτε ελέγχουμε το ηλεκτρονικό περιεχόμενο στο οποίο αποκτάτε πρόσβαση και, ως εκ τούτου, ο Διεθνής Αερολιμένας Αθηνών Α.Ε. (εφεξής ΔΑΑ) ως πάροχος της παρούσας ηλεκτρονικής πλατφόρμας δεν εγγυάται την αλάνθαστη ροή του σχετικού περιεχομένου ή την μη ύπαρξη  ιών.
  1.3. Ο ΔΑΑ δεν ευθύνεται, ούτε ελέγχει τις πληροφορίες που μεταδίδετε ή λαμβάνετε μέσω των ηλεκτρονικών υπηρεσιών.
  1.4. Ο ΔΑΑ δεν παρέχει καμία εγγύηση, άμεση ή έμμεση, ως προς:
  1.4.1. Τη διαθεσιμότητα των ηλεκτρονικών υπηρεσιών και σε κάθε περίπτωση την αδιάλειπτη και αλάνθαστη λειτουργία των ηλεκτρονικών υπηρεσιών.
  1.4.2. Την ταχύτητα μετάδοσης και λήψης των δεδομένων μέσω των ηλεκτρονικών υπηρεσιών.
  1.4.3. Τη διαθεσιμότητα και το περιεχόμενο ιστότοπου ή ηλεκτρονικής πλατφόρμας τρίτου, στο βαθμό που ενδέχεται να είναι απαραίτητη η αναδρομολόγηση, με σκοπό την απόκτηση των προσφερόμενων σε αυτά υπηρεσιών. 
  1.5. Μολονότι έχουμε λάβει εύλογα μέτρα για την προστασία των ηλεκτρονικών υπηρεσιών και την πρόληψη της παράνομης πρόσβασης σε μεταδιδόμενες ή ληφθείσες πληροφορίες μέσω της χρήσης των ηλεκτρονικών υπηρεσιών, δεν εγγυόμαστε την ασφάλεια των πληροφοριών που ενδέχεται να μεταδώσετε ή να λάβετε χρησιμοποιώντας τις ηλεκτρονικές υπηρεσίες και αποδέχεστε ότι η προστασία των πληροφοριών και η διασφάλιση της ακεραιότητας, της ασφάλειας και της εμπιστευτικότητας των πληροφοριών σας είναι δική σας ευθύνη.
  1.6. Διατηρούμε το δικαίωμα, ανά πάσα στιγμή, να διακόψουμε τις ηλεκτρονικές υπηρεσίες, να αλλάξουμε τις προδιαγραφές, ή τη λειτουργικότητα ή/και τη διασύνδεση χρηστών στις ηλεκτρονικές  υπηρεσίες, να αλλάξουμε τους κωδικούς πρόσβασης, τα ονόματα χρήστη, τα συνθηματικά ή λοιπές πληροφορίες ασφάλειας που ενδέχεται να είναι απαραίτητες για την πρόσβαση στις ηλεκτρονικές υπηρεσίες.
  1.7. Δεν πρέπει να χρησιμοποιείτε τις ηλεκτρονικές υπηρεσίες για την πρόσβαση σε διαδικτυακό περιεχόμενο το οποίο:
  1.7.1. Ενδέχεται να είναι συκοφαντικό, προσβλητικό, απειλητικό, εκφοβιστικό, ή το οποίο θα μπορούσε να θεωρηθεί ως παρενόχληση.
  1.7.2. Περιέχει άσεμνες, βλάσφημες ή προσβλητικές εκφράσεις ή υλικό.
  1.7.3. Περιέχει πορνογραφικό υλικό (με τη μορφή κειμένου, φωτογραφιών, ταινιών, βίντεο κλιπ με σαφή σεξουαλικό ή διεγερτικό χαρακτήρα).
  1.7.4. Περιέχει προσβλητικές ή υποτιμητικές εικόνες ως προς το φύλο, τη φυλή, τη θρησκεία, το χρώμα, την καταγωγή, την ηλικία, τη σωματική ή διανοητική αναπηρία, την ιατρική κατάσταση ή το σεξουαλικό προσανατολισμό.
  1.7.5. Περιέχει υλικό το οποίο παραβιάζει τα δικαιώματα τρίτων (συμπεριλαμβανομένων των δικαιωμάτων πνευματικής ιδιοκτησίας).
  1.7.6. Κατά την εύλογη άποψή μας, ενδέχεται να επηρεάζει αρνητικά τον τρόπο με τον οποίο ασκούμε τις δραστηριότητές μας ή
  1.7.7. Είναι άλλως παράνομο ή ανάρμοστο.
  1.8. Σύμφωνα με τον όρο 7.5 κατωτέρω, οι ηλεκτρονικές υπηρεσίες ενδέχεται να τερματιστούν ή να ανασταλούν προσωρινά σε περίπτωση τυχόν αθέτησης των ανωτέρω όρων πρόσβασης στο διαδίκτυο.
  1.9. Σας συνιστούμε να μη χρησιμοποιείτε τις ηλεκτρονικές υπηρεσίες για τη μετάδοση ή τη λήψη τυχόν εμπιστευτικών ή προσωπικών πληροφοριών ή δεδομένων και σε περίπτωση που επιλέξετε να το πράξετε, θα είναι με δική σας ευθύνη.
  1.10. Οι ηλεκτρονικές υπηρεσίες προορίζονται αποκλειστικά και μόνο για καταναλωτική χρήση. Σε περίπτωση που χρησιμοποιείτε τις ηλεκτρονικές υπηρεσίες για εμπορικούς σκοπούς, σας παραπέμπουμε στη ρήτρα 9.2 κατωτέρω.
  
2. Εύρος χρήσης των ηλεκτρονικών υπηρεσιών του διαδικτυακού “check-in” σημείου πρόσβασης 
  2.1. Ο ΔΑΑ δεν φέρει καμία ευθύνη για τυχόν διακοπή ή αδυναμία  παροχής των ηλεκτρονικών υπηρεσιών διαδικτυακού check-in, καθώς, οι εν λόγω υπηρεσίες ενδέχεται να σχετίζονται και να προσφέρονται από τις αντίστοιχες αεροπορικές εταιρείες, ανά πάσα στιγμή. Επιπλέον, ο ΔΑΑ δεν φέρει ευθύνη για το περιεχόμενο και τη νομιμότητα ή τη χρήση λοιπών ιστότοπων στους οποίους ενδέχεται να παραπέμπει ή με τους οποίους ενδέχεται να συνδέεται. Επιπλέον, ο ΔΑΑ αποποιείται της ευθύνης έναντι των επισκεπτών της υπηρεσίας διαδικτυακού check-in οποιασδήποτε Αεροπορικής Εταιρείας σε σχέση με το αντίστοιχο διαδικτυακό περιεχόμενο αυτής.
  2.2. Δεδομένου ότι οι αεροπορικές εταιρείες είναι αποκλειστικά υπεύθυνες για τη δημοσίευση και την τήρηση του δικού τους προγράμματος πτήσεων, ο ΔΑΑ δεν μπορεί να θεωρηθεί υπεύθυνος για τυχόν αλλαγές, τροποποιήσεις ή ακυρώσεις οποιασδήποτε πτήσης, ανακοινωθείσες ή μη, οι οποίες έγιναν για λογαριασμό της αεροπορικής εταιρείας. Όλοι οι χρήστες της υπηρεσίας διαδικτυακού check-in πρέπει να επικοινωνούν εγκαίρως με την αεροπορική εταιρεία τους σχετικά με τις τελευταίες ενημερώσεις  αναφορικά με την πτήση τους. 
  2.3. Οι εκτυπωτές που είναι εγκατεστημένοι σε διαδικτυακά “check-in” σημεία πρόσβασης (web check-in kiosks), θα πρέπει να χρησιμοποιούνται μόνο για την εκτύπωση καρτών επιβίβασης και Θεωρήσεων του Ηλεκτρονικού Συστήματος Ταξιδιωτικής Άδειας (ESTA).
  
3. Ειδική δήλωση αποποίησης ευθύνης σχετικά με την πρόσβαση στο «Ηλεκτρονικό Σύστημα Ταξιδιωτικής Άδειας» ή «ESTA», το οποίο εισήχθη από την Κυβέρνηση των Ηνωμένων Πολιτειών Αμερικής.
  3.1. Σε περίπτωση που χρησιμοποιείτε τις ηλεκτρονικές υπηρεσίες ΔΑΑ προκειμένου να συμπληρώσετε και να υποβάλετε τις απαιτούμενες πληροφορίες για το ταξίδι σας στις ΗΠΑ, στο πλαίσιο του προγράμματος ESTA, εκτός της ανεπιφύλακτης αποδοχής των ανωτέρω όρων και προϋποθέσεων χρήσης, αναγνωρίζετε και δηλώνετε επιπλέον ότι παραμένετε αποκλειστικά υπεύθυνοι για τη χρήση και τις πληροφορίες που παρέχονται για τους σκοπούς του ESTA, καθώς και για οποιεσδήποτε συνέπειες αυτών, συμπεριλαμβανομένων, ενδεικτικά και όχι περιοριστικά, της απόρριψης του αντίστοιχου αιτήματος ταξιδιού σας, απαλλάσσοντας πλήρως τον ΔΑΑ έναντι οποιασδήποτε πιθανής αξίωσης για τις εν λόγω συνέπειες.

4. Εγκληματική δραστηριότητα
  4.1. Δεν πρέπει να χρησιμοποιείτε τις ηλεκτρονικές υπηρεσίες για να συμμετάσχετε σε οποιαδήποτε δραστηριότητα η οποία αποτελεί ή μπορεί να αποτελέσει ποινικό αδίκημα, είτε στην Ελλάδα ή σε οποιοδήποτε άλλο κράτος παγκοσμίως.
  4.2. Συμφωνείτε και αναγνωρίζετε ότι ενδέχεται να χρειαστεί να παράσχετε βοήθεια και πληροφορίες σε αρχές επιβολής του νόμου, κυβερνητικές υπηρεσίες και άλλες αρχές.
  4.3. Συμφωνείτε, περαιτέρω, ότι έχουμε το δικαίωμα να συνεργαστούμε με τις αρχές επιβολής του νόμου και με τους δικαιούχους στο πλαίσιο της έρευνας τυχόν ύποπτης ή εικαζόμενης παράνομης δραστηριότητας από εσάς, η οποία μπορεί να περιλαμβάνει, ενδεικτικά και όχι περιοριστικά, τη δημοσιοποίηση των εν λόγω πληροφοριών, τις οποίες διαθέτουμε και δικαιούμαστε να παρέχουμε εκ του νόμου, στις αρχές επιβολής του νόμου ή στους δικαιούχους.
  
5. Απαγόρευση της Φυσικής Παραποίησης / Βανδαλισμού 
  5.1. Απαγορεύεται κάθε απόπειρα φυσικής πρόσβασης ή/και παραποίησης εξοπλισμού μας. Η εν λόγω απόπειρα θα θεωρηθεί ως βανδαλισμός και θα οδηγήσει σε δίωξη/επιβολή προστίμου αντίστοιχα σύμφωνα με την ελληνική νομοθεσία.
 
6. Η χρήση των πληροφοριών που μας παρέχετε 
   6.1. Σύμφωνα με τις ρήτρες 4.2 και 4.3 ανωτέρω, μπορούμε να χρησιμοποιήσουμε τα στοιχεία επικοινωνίας που μας παρέχετε αποκλειστικά για τους σκοπούς επικοινωνίας μαζί σας αναφορικά με πληροφορίες μάρκετινγκ, ενημερώσεις, προωθητικές ενέργειες και ειδικές προσφορές σχετικές με τη δραστηριότητά μας.
   
7. Δεδομένα Προσωπικού Χαρακτήρα
  7.1. Κάθε διαδικτυακή συνεδρία πραγματοποιείται ιδιωτικά, με την έννοια ότι δεν διατηρούμε ιστορικό των επισκέψεών σας ούτε αποθηκεύουμε πληροφορίες σχετικά με τη συνεδρία σας στο συγκεκριμένο σημείο πρόσβασης (kiosk).
  7.2. Κάθε πληροφορία, η οποία μεταδίδεται μέσω των συστημάτων μας, αφήνει ηλεκτρονικά αποτυπώματα (electronic traces) και συγκεκριμένα σε ποιους ιστότοπους και διευθύνσεις IP έχουν γίνει επισκέψεις αθροιστικά από τις παρεχόμενες ηλεκτρονικές υπηρεσίες.
  7.3. Οι ηλεκτρονικές υπηρεσίες διατηρούν αρχεία καταγραφής των συμβάντων του συστήματος με σκοπό την αντιμετώπιση προβλημάτων του εγκατεστημένου λογισμικού, και όχι για συμβάντα που αφορούν αυτούς καθ’ αυτούς τους ιστότοπους που επισκεφτήκατε. 
  7.4. Κάθε ανοιχτή διαδικτυακή συνεδρία θα λήγει μετά από ένα χρονικό διάστημα αδράνειας από πλευράς του χρήστη. Αυτό συνιστά προληπτικό βήμα για την προστασία της ανοιχτής συνεδρίας του χρήστη. Η αδράνεια της περιόδου συνεδρίας, επίσης, θα οδηγήσει σε αποσύνδεση του χρήστη από τα ενεργά περιβάλλοντα όπου είναι συνδεδεμένος, συμπεριλαμβανομένων όλων των ανοιχτών παραθύρων και των συνεδριών που έχει ξεκινήσει ο χρήστης. 
  7.5. Οι μηχανισμοί ασφάλειας πληροφοριών του ΔΑΑ εφαρμόζονται αυτόματα στις παρεχόμενες ηλεκτρονικές υπηρεσίες διαδικτύου, με την έννοια ότι η χρήση των ηλεκτρονικών υπηρεσιών εποπτεύεται αδιάλειπτα και πολλοί ιστότοποι ενδέχεται να αποκλειστούν (ιδίως αυτοί που εμπίπτουν στις προαναφερόμενες κατηγορίες).
  
8. Επίγνωση του περίγυρου
  8.1. Σας συμβουλεύουμε να έχετε υπόψη ότι άλλοι άνθρωποι ενδέχεται να παρακολουθούν αδιάκριτα τη συνεδρία σας, όπως επίσης ότι ενδέχεται να επιχειρήσουν να υποκλέψουν οπτικά πληροφορίες που απεικονίζονται ή αναγράφονται ενώ εσείς είστε απασχολημένοι με τη διαδικτυακή σας εμπειρία.
  
9. Λοιποί όροι
  9.1. Η χρήση των ηλεκτρονικών υπηρεσιών από ανηλίκους χωρίς γονική επίβλεψη δεν θα πρέπει να επιτρέπεται, καθώς ο ιστότοπος που ενδέχεται να επισκεφτείτε είναι εν μέρει απαγορευμένος για προσβλητικό υλικό, όπως ορίζεται στις προηγούμενες ενότητες των παρόντων όρων χρήσης. 
  9.2. Συμφωνείτε ότι θα μας αποζημιώσετε πλήρως για τυχόν αξιώσεις ή νομικές διαδικασίες που θα κινηθούν ή θα επαπειληθούν εναντίον μας από κάποιον άλλο επειδή χρησιμοποιήσατε τις ηλεκτρονικές υπηρεσίες κατά παράβαση των παρόντων όρων και προϋποθέσεων και ιδίως των ρητρών 4.1 και 5.1 ανωτέρω.
  9.3. Παρ’ ότι δεν επιδιώκουμε να περιορίσουμε την ευθύνη μας για δόλια ψευδή δήλωση ή σε περίπτωση τραυματισμού ή θανάτου εξαιτίας δικής μας αμέλειας, δεν φέρουμε καμία ευθύνη (στον μέγιστο βαθμό που επιτρέπεται εκ του νόμου) για την αποζημίωσή σας (εξαιτίας δικής μας αμέλειας ή όχι) για τυχόν άμεση οικονομική ζημία, απώλεια κέρδους, εσόδων, χρόνου, αναμενόμενης εξοικονόμησης ή κέρδους ή εσόδων, ευκαιρίας, δεδομένων, χρήσης, δραστηριότητας, σπατάλη πόρων, διακοπή δραστηριότητας, απώλεια εξαιτίας της αποκάλυψης εμπιστευτικών πληροφοριών, απώλεια εξαιτίας ή σε σχέση με τη χρήση των ηλεκτρονικών υπηρεσιών ή αδυναμία χρήσης ή πρόσβασης στις ηλεκτρονικές υπηρεσίες ή αποτυχία, αναστολή ή ανάκληση του συνόλου ή μέρους των ηλεκτρονικών υπηρεσιών, ανά πάσα στιγμή ή υλική ζημία ή για κάθε άλλη παρόμοια άμεση απώλεια που μπορεί να προκύψει σε σχέση με την παρούσα συμφωνία ανεξαρτήτως εάν είχαμε ενημερωθεί εκ των προτέρων για την πιθανότητα της εν λόγω απώλειας ή ζημίας.
  9.4. Με την πρόσβασή μου στις ηλεκτρονικές υπηρεσίες, επιβεβαιώνω ρητά ότι αποδέχομαι πλήρως και ανεπιφύλακτα τους παρόντες όρους και προϋποθέσεις ως βάση της χρήσης της παρεχόμενης πρόσβασης στο διαδίκτυο από πλευράς .
  
Ο ΔΑΑ έχει καταβάλει κάθε εύλογη προσπάθεια προκειμένου να διασφαλίσει ότι οι παρεχόμενες δια του παρόντος ηλεκτρονικές υπηρεσίες συμμορφώνονται με τους ισχύοντες ελληνικούς Νόμους 2472 και 2477/1997 περί Προστασίας Δεδομένων Προσωπικού Χαρακτήρα, τον Γενικό Κανονισμό περί Προστασίας Δεδομένων της ΕΕ και ότι οι τυχόν αποστολές διαφημιστικού υλικού συμμορφώνονται με τους Κανονισμούς του 2003 περί προστασίας της ιδιωτικής ζωής στον τομέα των ηλεκτρονικών επικοινωνιών (Οδηγία ΕK). 

  


 